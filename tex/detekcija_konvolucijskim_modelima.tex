Konvolucijske neuronske mreže imaju važnu ulogu u povijesti dubokog učenja jer su prvi duboki modeli koji su postigli dobre rezultate bili upravo konvolucijski modeli. Razvojem računala, osobito grafičkih procesora, konvolucijski modeli postaju sve popularniji i postižu sve bolje rezultate. Danas se većina popularnih modela za detekciju objekata temelji na konvolucijskim mrežama. U nastavku poglavlja dan je teorijski pregled konvolucijskih mreža i nakon toga je opisano nekoliko modela za detekciju objekata temeljenih na konvolucijskim mrežama.