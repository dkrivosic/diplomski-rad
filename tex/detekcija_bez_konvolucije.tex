Prije popularizacije dubokih neuronskih mreža korišteni su razni algoritmi za detekciju objekata koji su koristili ručno dizajnirane značajke. Neki od njih su postizali dobre rezultate uz veliku brzinu detekcije. Jedan od najpopularnijih takvih algoritama je algoritam Viole i Jonesa koji se koristi i danas, a njegova implementacija dolazi u popularnim programskim paketima za računalni vid (npr. Open CV).